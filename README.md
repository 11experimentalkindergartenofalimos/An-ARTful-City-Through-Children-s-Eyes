# An-ARTful-City-Through-Children-s-Eyes
Έργο για τον 8ο Πανελλήνιο Διαγωνισμό Ανοιχτών Τεχνολογιών στην Εκπαίδευση - Σχολικό έτος 2025-2026
An ARTful City Through Children’s Eyes:
Children Designing Interactive Public Art Spaces
Οι πόλεις αποτελούν ζωντανούς οργανισμούς, όπου οι δημόσιοι χώροι διαμορφώνουν την καθημερινότητα και την κοινωνική εμπειρία των πολιτών. Η τέχνη στον δημόσιο χώρο – μέσω street art, υπαίθριων γκαλερί και καλλιτεχνικών παρεμβάσεων – προσφέρει ένα μέσο έκφρασης, επικοινωνίας και συμμετοχής, συμβάλλοντας παράλληλα στη βιώσιμη ανάπτυξη των πόλεων. Το έργο “An ARTful City Through Children’s Eyes” υλοποιείται με τους/τις μαθητές/τριες του 11ου Πειραματικού Νηπιαγωγείου Αλίμου και στοχεύει στη γνωριμία των παιδιών με τους δημόσιους χώρους τέχνης της πόλης τους, μέσα από τη δημιουργία μιας διαδραστικής μακέτα. Η δημιουργία διαδραστικών δημόσιων χώρων τέχνης στον Άλιμο, όπως αυτοί σχεδιάζονται και οραματίζονται από τα ίδια τα παιδιά.  αφορούν τέσσερα κύρια σημεία δημόσιας τέχνης, στα οποία τα παιδιά μπορούν να αλληλεπιδράσουν μέσω του επιδαπέδιου ρομπότ Blue-Bot και του κιτ εφευρέσεων Makey Makey, ενεργοποιώντας ήχους, μουσική και ηχογραφημένα μηνύματα. Μέσα από τη δράση, τα παιδιά αναπτύσσουν δεξιότητες δημιουργικότητας, συνεργασίας και υπολογιστικής σκέψης, ενώ καλλιεργούν κοινωνική συνείδηση και ενεργή συμμετοχή στην κοινότητα. Το έργο ενσωματώνει τους Στόχους Βιώσιμης Ανάπτυξης, όπως η ποιοτική εκπαίδευση, η βιώσιμη πόλη, η υπεύθυνη κατανάλωση και η συνεργασία για την επίτευξη κοινών στόχων, προάγοντας την έννοια της βιώσιμης πόλης όπου τα  τα παιδιά γίνονται ενεργοί πολίτες και συνδημιουργοί της.
Αναλυτική Περιγραφή Δράσης & Στοχοθεσία
Τίτλος Έργου:
 An ARTful City Through Children’s Eyes: Children Designing Interactive Public Art Spaces
Ο Άλιμος είναι μια παραθαλάσσια πόλη με έντονη κοινωνική και πολιτιστική ζωή, όπου οι δημόσιοι χώροι (παραλία, πάρκα, πλατείες, γειτονιές) αποτελούν σημεία συνάντησης και καθημερινής εμπειρίας για τα παιδιά. Παράλληλα, η τέχνη στον δημόσιο χώρο (τοιχογραφίες, street art, υπαίθριες παρεμβάσεις) μπορεί να λειτουργήσει ως μέσο έκφρασης, επικοινωνίας και συμμετοχής όλων των πολιτών. Το παρόν έργο θα υλοποιηθεί με τους/τις μαθητές/τριες του 11ου Πειραματικού Νηπιαγωγείου Αλίμου και στοχεύει στη γνωριμία των παιδιών με τους δημόσιους χώρους τέχνης της πόλης τους, μέσα από τη δημιουργία μιας διαδραστικής μακέτας, αξιοποιώντας ανοιχτές τεχνολογίες, τη ρομποτική και τη βιωματική μάθηση.
Ηλικία: 4–6 ετών (Νηπιαγωγείο)
 Διάρκεια: 24 διδακτικές ώρες
 Μεθοδολογία: STEAM, βιωματική μάθηση, συνεργατική μάθηση, παιγνιώδης εξερεύνηση


Το έργο “An ARTful City Through Children’s Eyes” στοχεύει στην ολόπλευρη ανάπτυξη των παιδιών προσχολικής ηλικίας, μέσα από τη σύνδεση της τέχνης, της πόλης, της τεχνολογίας και της βιώσιμης ανάπτυξης. Ειδικότερα, οι εκπαιδευτικοί στόχοι οργανώνονται ως εξής:
1. Γνωστικοί Στόχοι
Οι μαθητές/τριες επιδιώκεται:
να γνωρίσουν την έννοια της δημόσιας τέχνης και να αναγνωρίσουν μορφές της στον άμεσο αστικό τους χώρο (street art, τοιχογραφίες, υπαίθριες παρεμβάσεις),


να κατανοήσουν ότι η πόλη αποτελεί έναν ζωντανό οργανισμό, που επηρεάζεται από τους ανθρώπους και τις επιλογές τους,


να εξοικειωθούν με βασικές έννοιες χώρου, διαδρομής, κατεύθυνσης και ακολουθίας μέσα από τη μακέτα και τη ρομποτική.


2. Στόχοι Δημιουργικότητας & Καλλιτεχνικής Έκφρασης
Οι μαθητές/τριες επιδιώκεται:
να εκφραστούν εικαστικά και πολυαισθητηριακά μέσα από τη δημιουργία έργων δημόσιας τέχνης,


να αναπτύξουν τη φαντασία και την αισθητική τους αντίληψη, σχεδιάζοντας χώρους τέχνης για την πόλη τους,


να αντιληφθούν την τέχνη ως μέσο επικοινωνίας, συναισθηματικής έκφρασης και κοινωνικών μηνυμάτων.


3. Στόχοι Υπολογιστικής Σκέψης & Τεχνολογικού Γραμματισμού
Οι μαθητές/τριες επιδιώκεται:
να έρθουν σε πρώτη επαφή με βασικές αρχές προγραμματισμού χωρίς οθόνη (unplugged coding),


να αναπτύξουν δεξιότητες ακολουθίας εντολών, πρόβλεψης και διόρθωσης λαθών μέσω του Blue-Bot,


να κατανοήσουν την έννοια της διάδρασης ανθρώπου–τεχνολογίας μέσω του Makey Makey,


να εξοικειωθούν με την τεχνολογία ως εργαλείο δημιουργίας και όχι παθητικής κατανάλωσης.


4. Κοινωνικοσυναισθηματικοί Στόχοι
Οι μαθητές/τριες επιδιώκεται:
να αναπτύξουν δεξιότητες συνεργασίας, επικοινωνίας και ομαδικής λήψης αποφάσεων,


να καλλιεργήσουν τον σεβασμό στη διαφορετικότητα και την αποδοχή των ιδεών των άλλων,


να ενισχύσουν την αυτοεκτίμηση και την αυτοπεποίθησή τους, βλέποντας τις ιδέες τους να υλοποιούνται.


5. Στόχοι Ενεργού Πολιτειότητας & Βιώσιμης Ανάπτυξης
Οι μαθητές/τριες επιδιώκεται:
να αναπτύξουν κοινωνική και περιβαλλοντική συνείδηση σχετικά με τη φροντίδα των δημόσιων χώρων,


να αντιληφθούν ότι μπορούν να έχουν ενεργό ρόλο στον σχεδιασμό της πόλης τους, ακόμη και σε μικρή ηλικία,


να συνδέσουν την τέχνη με αξίες όπως ο σεβασμός, η συνεργασία, η ειρήνη και η βιωσιμότητα,


να εξοικειωθούν με τους Στόχους Βιώσιμης Ανάπτυξης (SDGs) με τρόπο παιδαγωγικά προσαρμοσμένο.


6. Μεταγνωστικοί & Παιδαγωγικοί Στόχοι
Οι μαθητές/τριες επιδιώκεται:
να αναστοχαστούν πάνω στη μαθησιακή τους εμπειρία μέσα από συζήτηση και ανατροφοδότηση,


να κατανοήσουν τη διαδικασία σχεδιασμού – υλοποίησης – αξιολόγησης,


να βιώσουν τη μάθηση ως μια χαρούμενη, βιωματική και ουσιαστική διαδικασία.




1️⃣ ΦΑΣΗ: ΑΦΟΡΜΗΣΗ & ΕΡΕΥΝΑ
Διάρκεια: 4 διδακτικές  ώρες
 Στόχος: Τα παιδιά να κατανοήσουν ότι η τέχνη υπάρχει γύρω τους και στους δημόσιους χώρους της πόλης τους, να παρατηρήσουν και να αναγνωρίσουν γνωστά τοπία του Αλίμου και να αναπτύξουν περιβαλλοντική και κοινωνική συνείδηση.
Δραστηριότητες:
Προβολή φωτογραφιών και βίντεο με δημόσιους χώρους τέχνης, street art, πλατείες και πάρκα στον Άλιμο.

Συζήτηση: “Πού βλέπουμε τέχνη στην πόλη; Πώς μας κάνει να νιώθουμε;”

Καταγραφή ιδεών σε χαρτί ή πίνακα με τη βοήθεια του εκπαιδευτικού.

Σύνδεση με SDGs: 4 (Ποιοτική Εκπαίδευση), 11 (Βιώσιμες Πόλεις), 13 (Δράση για το Κλίμα).

2️⃣ ΦΑΣΗ: ΣΥΛΛΟΓΗ ΙΔΕΩΝ & ΟΡΙΣΜΟΣ ΠΡΟΒΛΗΜΑΤΟΣ
Διάρκεια: 4 διδακτικές ώρες
 Στόχος: Τα παιδιά να καταλήξουν σε ανάγκες και προβλήματα που μπορεί να λύσει η τέχνη στην πόλη τους, ενισχύοντας την κριτική σκέψη και την κοινωνική συμμετοχή.
Δραστηριότητες:
Ομαδική συζήτηση: “Πώς θα θέλαμε να φαίνεται η πόλη μας;”
Καταγραφή προτάσεων για δημόσιους χώρους που θα ήθελαν να ζωντανέψουν με χρώματα και ήχους.
Επιλογή τεσσάρων σημείων για τη μακέτα που θα γίνουν διαδραστικά.
Σύνδεση με SDGs: 11 (Βιώσιμες Πόλεις), 16 (Ειρήνη και Δικαιοσύνη), 17 (Συνεργασία για τους Στόχους).
α. Μελέτη υπάρχουσας κατάστασης
Η έρευνα ξεκινά από τις εμπειρίες των παιδιών στην πόλη του Αλίμου. Μέσα από συζήτηση, παρατήρηση φωτογραφιών και περιγραφές καθημερινών διαδρομών, τα παιδιά αναγνωρίζουν χώρους όπως η παραλία, τα πάρκα, οι πλατείες και η γειτονιά τους. Ερχονται σε επαφή με παραδείγματα street art και δημόσιας τέχνης και συζητούν τον ρόλο τους στην πόλη.
β. Ορισμός προβλήματος – ανάγκης
Έχει διαπιστωθεί ότι:
τα παιδιά δεν έχουν ενεργό ρόλο στον σχεδιασμό των δημόσιων χώρων, η τέχνη συχνά δεν γίνεται αντιληπτή ως στοιχείο της καθημερινής ζωής, υπάρχει ανάγκη για παιδαγωγικά κατάλληλη εισαγωγή στην τεχνολογία και τον προγραμματισμό.

Σχεδιασμός του έργου
α. Προτεινόμενη λύση
Η προτεινόμενη λύση είναι η δημιουργία μιας μακέτας της πόλης του Αλίμου, στην οποία ενσωματώνονται τέσσερις δημόσιοι χώροι τέχνης. Η εξερεύνηση της μακέτας πραγματοποιείται με το επιδαπέδιο ρομπότ Blue-Bot, ενώ η αλληλεπίδραση με τα έργα τέχνης επιτυγχάνεται μέσω του κιτ Makey Makey, το οποίο ενεργοποιεί ήχους και ηχογραφημένα μηνύματα.
β. Πρωτοτυπία λύσης
Η πρωτοτυπία του έργου έγκειται:
στη σύνδεση της τοπικής πόλης (Άλιμος) με την εκπαιδευτική ρομποτική, στη δημιουργία διαδραστικών δημόσιων χώρων τέχνης από παιδιά προσχολικής ηλικίας, στη μετατροπή της τέχνης σε βιωματική και πολυαισθητηριακή εμπειρία.

δ. Λίστα υλικών και εργαλείων
Επιδαπέδιο ρομπότ Blue-Bot

Kit Makey Makey

Υπολογιστής / tablet

Χαρτόνια, κουτιά, μπογιές, μαρκαδόροι

Αγώγιμα υλικά (αλουμινόχαρτο, πλαστελίνη)

Καλώδια – κροκοδειλάκια

ε. Σχέδια
Πρόκειται να σχεδιαστεί η κάτοψη της μακέτας του Αλίμου, με διαδρομές για το Blue-Bot και συγκεκριμένα σημεία σύνδεσης του Makey Makey.
στ. Βασικός αλγόριθμος
Ο προγραμματισμός του Blue-Bot βασίζεται σε απλές εντολές κίνησης (μπροστά, στροφή, στάση), ώστε να φτάνει διαδοχικά στους χώρους τέχνης της πόλης.

3️⃣ ΦΑΣΗ: ΣΧΕΔΙΑΣΜΟΣ ΜΑΚΕΤΑΣ & ΔΙΑΔΡΑΣΤΙΚΩΝ ΧΩΡΩΝ
Διάρκεια: 6 διδακτικές ώρες
 Στόχος: Σχεδιασμός και χωροθέτηση των διαδραστικών δημόσιων χώρων, ανάπτυξη δημιουργικότητας, σχεδιαστικών δεξιοτήτων και συνεργασίας.
Δραστηριότητες:
Ζωγραφική και κατασκευή μακέτας της πόλης του Αλίμου με χαρτόνια, ανακυκλώσιμα υλικά και μπογιές.
Η μακέτα περιλαμβάνει τέσσερα σημεία διαδραστικής τέχνης:
Παραλιακός Περίπατος Αλίμου
 Τοίχος street art με θέμα τη θάλασσα. Με την αφή, ενεργοποιούνται ήχοι θάλασσας και μήνυμα για τη σχέση τέχνης και φύσης.

Πάρκο / Πλατεία Αλίμου
 Υπαίθρια γκαλερί με έργα των παιδιών. Αγγίζοντας αγώγιμα στοιχεία, ακούγονται ήχοι φύσης και μηνύματα φροντίδας του δημόσιου χώρου.

Γειτονιά – Σχολείο
 Τοίχος graffiti με λέξεις όπως «φιλία» και «σεβασμός». Κάθε λέξη ενεργοποιεί ηχογραφημένο μήνυμα των παιδιών.


Πολιτιστικός Χώρος Τέχνης
 Υπαίθρια σκηνή τέχνης. Με το πάτημα αγώγιμου σημείου, ενεργοποιείται μουσική ή αφήγηση για την τέχνη ως στοιχείο ενότητας της πόλης.

Σύνδεση με SDGs: 4, 11, 12, 13, 16

4️⃣ ΦΑΣΗ: ΠΡΟΓΡΑΜΜΑΤΙΣΜΟΣ BLUE-BOT
Διάρκεια: 4 διδακτικές ώρες
 Στόχος: Εισαγωγή στην υπολογιστική σκέψη και τις βασικές αρχές προγραμματισμού.
Το Blue-Bot λειτουργεί ως «ξεναγός» και σταματά σε κάθε σημείο ενεργοποιώντας τη διάδραση.
Δραστηριότητες:
Χρήση καρτών εντολών (μπροστά, πίσω, στροφή) για να διδάξουν τα παιδιά πώς να προγραμματίζουν τη διαδρομή του Blue-Bot ανάμεσα στα 4 διαδραστικά σημεία.
Δοκιμές, διορθώσεις και παρατήρηση αποτελεσμάτων.
Σύνδεση με SDGs: 4 (Ποιοτική Εκπαίδευση), 9 (Βιομηχανία, Καινοτομία και Υποδομές)

5️⃣ ΦΑΣΗ: ΔΙΑΔΡΑΣΗ ΜΕ MAKEY MAKEY
Διάρκεια: 4 διδακτικές ώρες
 Στόχος: Τα παιδιά να βιώσουν την έννοια της διάδρασης και της πολυαισθητηριακής μάθησης, ενισχύοντας δεξιότητες τεχνολογικής σκέψης και δημιουργικής έκφρασης.
Δραστηριότητες:
Σύνδεση αγώγιμων στοιχείων των σημείων μακέτας με το Makey Makey.
Ενεργοποίηση ήχων, μουσικής και μηνυμάτων κάθε φορά που το Blue-Bot ή τα παιδιά αγγίζουν τα σημεία.
Ανατροφοδότηση: συζήτηση για την εμπειρία και τι μάθαμε για την τέχνη και την πόλη.
Σύνδεση με SDGs: 4, 11, 12, 16

6️⃣ ΦΑΣΗ: ΔΙΑΧΥΣΗ & ΠΑΡΟΥΣΙΑΣΗ
Διάρκεια: 2 διδακτικές ώρες
 Στόχος: Ενίσχυση της επικοινωνίας, της συνεργασίας και της κοινωνικής συμμετοχής, διάχυση της γνώσης στην κοινότητα.
Δραστηριότητες:
Παρουσίαση της μακέτας σε γονείς και άλλες τάξεις.
Σύνδεση με SDGs: 4, 11, 17



